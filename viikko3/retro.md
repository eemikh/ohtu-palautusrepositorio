Retrospektiivissä tiimi keskustelee sprintin tai projekti jälkeen, miten projektissa tai sprintissä
on onnistuttu. Tavoitteena on löytää konkreettisia asioita, joita tekemällä tiimin työskentely tulee
paremmaksi.

Glad, Sad, Mad -retrospektiivissä listataan sprintin aikana esiintyneitä ongelmia, muutoksia
ja havaintoja, ja ne luokitellaan joko iloisiksi, surullisiksi tai vihaisiksi. Käsiteltävät
asiat liittyvät sprinttiin tai tiimin työskentelyyn. Asiat listataan ensin itsenäisesti, minkä
jälkeen ne laitetaan yhteiselle taululle. Tämän jälkeen listatut asiat käydään yhdessä läpi
tärkeysjärjestyksessä. Tähän retrospektiiviin käytetään enintään tunti.

Stort, Stop, Continue, More of, Less of Wheel -retrospektiivissä piirretään paperille ympyrä, joka
jaetaan viiteen alueeseen: Start, Stop, Continue, More of ja Less of. Näihin kerätään asioita, jotka
vastaavat alueiden nimeä, kuten mitä haluttaisiin jatkettavan, aloitettavan tai vähemmän. Tämän
jälkeen alueisiin kerättyjä asioita käsitellään yhdessä. Aikaa tulisi tällaiseen retrospektiiviin
käyttää 10–25 minuuttia tiimin koosta riippuen.
